to eallum folke 

186.19c.1: georne we witan þæt god is ura ealra fæder 
186.19c.2: and we geswuteliaþ swa we paternoster singaþ þæt we þæs gelyfaþ 
186.19c.3: and he gecydde þæt ful mildelice þa þa he asende crist his agen bearn hider of heofonum 
186.19c.4: and her werþ man geboren þurh þæt clæne mæden sancta marian 
186.19c.5: and for eal mankin syþþan deaþ þrowade 
186.19c.6: and us ealle þa þurh his deaþ alysde of ecan deaþe and gerymde us to ecan life 
186.19c.7: þurh clæne mæden crist wearþ geboren and þurh clæne fulluht we sind cristene gewordene and we sceolan us eac on ealre clænnesse healdan gif we aht gefaran sceolan 
186.19c.8: and utan gemunan eac gelome þæt crist þrowode for us swyþe sinleas 
186.19c.9: þonne motan we be gewyrhtum huru feala for urum sinnum hwilan þrowian and þolian 
186.19c.10: and ealles we sceolan gode þancian gif we riht doþ 
186.19c.11: and æt him gegearnian þæt he þurh his micelan mildheortnesse us wiþ ecne deaþ gescylde and us on þam toweardan life reste geunne 
186.19c.12: uton on ælcne wisan nu georne gode gecweman 
186.19c.13: þonne beorge we us sylfe wiþ ece wite and gegearniaþ us heofonan rice 

