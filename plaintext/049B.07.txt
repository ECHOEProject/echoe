to folce 

49B.7.1: leofan men for ure ealra þearfe crist com on ðis lif and for ure neode deað geþrowode 
49B.7.2: ær ðam timan næs ænig man on worlde swa mære þæt he on an ne scolde to helle swa he heonon ferde 
49B.7.3: swa forð ahte deofol geweald ealles mancynnes eal for ure yldrena gewyrhtum 
49B.7.4: ac micel he geþolode þurh his mildheortnesse crist for ure þearfe þa he let hine silfne bindan and swingan and on rode ahon and him ægðer þurhdrifan mid isenum næglum ge fet ge handa and swa to deaðe acwellan 
49B.7.5: ac he geswutulode swaþeah ðy þriddan dæge þa he of deaþe aras þæt he ægðres geweald hæfð ge lifes ge deaðes 

