be godcundre warnunge 

338.15.1: utan spyrian be bocan georne and gelome hwæt þa geforan þa ðe god lufedon and godes lage heoldon 
338.15.2: and hwæt ða geforan þa ðe god gremedon and godes lage bræcon 
338.15.3: and warnian us be swylcan 
338.15.4: god sylf gedihte swytole bysne and ðus spræc on geardagum to moyse þam heretogan 
338.15.5: loquere filiis israel et dices ad eos 
338.15.6: haec dicit dominus 
338.15.7: si in preceptis meis ambulaueritis et mandata mea custodieritis et feceritis ea dabo uobis pluuiam temporibus suis 
338.15.8: et terra gignet germen suum et pomis arbores replebuntur 
338.15.9: adprehendet messium tritura uindemiam et uindemia occupabit sementem et comedetis panem uestrum in saturitate et absque pauore habitabitis in terra uestra 
338.15.10: dabo pacem in finibus uestris dormietis et non erit qui exterreat auferam malas bestias et gladius non transibit terminos uestros 
338.15.11: persequemini inimicos uestros et corruent coram uobis 
338.15.12: persequentur quinque de uestris centum alienos et centum ex uobis decem milia cadent inimici uestri gladio in conspectu uestro 
338.15.13: respiciam uos et crescere faciam multiplicabimini et firmabo pactum meum uobiscum 
338.15.14: comedetis uetustissima uetera et uetera nouis superuenientibus proicietis 
338.15.15: ponam tabernaculum meum in medio uestri et non abiciet uos anima mea 
338.15.16: ambulabo inter uos et ero uester deus uosque eritis populus meus 
338.15.17: dicit dominus omnipotens 
338.15.18: et item dominus dicit 
338.15.19: si autem non audieritis me neque feceritis precepta mea 
338.15.20: constituam in uos inopiam famem et pestem et animam uestram tabescentem faciam 
338.15.21: et persequentur uos inimici uestri 
338.15.22: et fugetis nullo persequente 
338.15.23: et ponam uobis cælum ferreum et terram eream 
338.15.24: et erit in uacuum uirtus uestra 
338.15.25: terra non dabit fructum suum et arbores agri uestri non dabunt fructus suos 
338.15.26: adducam uos gladium et trademini in manus inimicorum uestrorum 
338.15.27: et erit terra uestra deserta et ciuitates uestræ distructe 
338.15.28: et cum deserta fuerit terra propter peccata populi et ipsi qui remanserint tabescentes pronuntiabunt peccata sua et peccata patrum suorum 
338.15.29: quoniam despexerunt me et precepta mea spreuerunt 
338.15.30: tunc reuertetur cor incircumcisum eorum et clamabunt ad me 
338.15.31: et memor ero testamenti prioris 
338.15.32: et terra recipiet sabbata sua 
338.15.33: haec sunt uerba quas misit dominus ad filios israel per manum moysi 

338.15.34: eala leofan men be þylcan bysenan we us magon warnian gif we swa willað smeagean ure ðearfe swa us ðearf is 
338.15.35: and se ðe ne cunne þæt leden understanden hlyste nu on englisc be suman dæle hwæt þæt leden cweðe 
338.15.36: hæc dicit dominus 
338.15.37: si in preceptis meis ambulaueritis et reliqua 
338.15.38: ure drihten bead moyse þam heretogan þæt he folc wissode and warnode georne and him ðus sæde 
338.15.39: gyf ge mine beboda he cwæð rihtlice healdaþ þonne sende ic ða gewyderu 
338.15.40: þe ealle eowre wæstmas and eorðlice tilða fullice gebetað 
338.15.41: and ic welan and wista gyfe eow genoge and ge orsorge wuniað on lande 
338.15.42: on griðe and on friðe under minre munde 
338.15.43: and ic eow awerige wið hearmra gehwylcne þæt eow bite ne slite here ne hunger ne feonda mægen ahwar ne swenceð 
338.15.44: eac siges mihte and mægenstrencðe swa micle eow sylle þæt ge eow to gamene feonda afyllað oðþon tofesiað swa fela swa ge reccað 
338.15.45: ic eow wylle rædan and swyðe aræran and freondscipe cyðan mid rihtan getrywðan wealdan eow blisse and micelre lisse habban eow to ðegenum and beon eow for mundboran gyf ge me gehyrað swa swa me licað 
338.15.46: and gif ge þonne fram me hwyrfað eowre heortan and lara and laga mine forgymað oððe oferhogiað 
338.15.47: þonne sceall eow sona weaxan to hearme wædl and wawa sacu and wracu here and hunger 
338.15.48: and scylon eowre heortan eargian swyðe and eowra feonda mægen strangian þearle and ge tofesede swyðe afyrhte oft lytel werod earhlice forbugað 
338.15.49: and eow unwæstm þurh unweder gelome gelimpeð and stalu and steorfa swyðe gehyneð 
338.15.50: and ge beoð gesealde feondum to gewealde 
338.15.51: þa eow geyrmað and swyðe geswencað 
338.15.52: land hi awestað and burga forbærnað 
338.15.53: and æhta forspillað and eard hy amyrrað 
338.15.54: and þonne land wyrðeþ for synnum forworden 
338.15.55: and ðæs folces dugoð swiðest fordwineð 
338.15.56: þonne fehð seo wealaf sorhfull and sarigmod geomeriendum mode synna bemænan and sarlice seofian þæt hy and heora yldran me swa gremedon þurh þæt ðe hy noldon mine lage healdan ac me ofersawan on mænigfealde wisan 
338.15.57: and þonne wyrð seo heardnys stiðmodre heortan ðeah hit læt wære swyðe gehnexad þurh grimlice steore and heardlice ðreala þe ic on þæt mancyn sende for gewyrhtum 
338.15.58: and hi ðonne clypiað and helpes me biddað 
338.15.59: and unriht forlætað and to rihte gebugað 
338.15.60: ic eac þonne sona weorðe gemyndig ærran behata and ealra þæra þinga þe ic heora yldran iu ær geuðe 
338.15.61: and ic þonne syðþan ræde and ryme gif hi me willað hyran mid rihte 
338.15.62: þæt land ic gefriþige and ðæt folc ic generige 
338.15.63: and lisse and blisse ic sende on þa ðeode þe me wile lufian and rihtlice hyran 

338.15.64: ðis synd þa godes word þe god sylf gedihte and moyse befæste 
338.15.65: and eall hit mæg to bysne æghwylcere ðeode 
338.15.66: gyme se ðe wille 
338.15.67: god us gehealde amen 

