309.75.1: se halga papa gregoryus asende hider on eard þisne eadigan biscop paulinum þe we todæg weorðiað godes word to bodianne 
309.75.2: and he swa dide unforhtlice swa lange oð he gehwyrfde eadwine norðhembra cyng to cristendome and ealne his beodscipe 
309.75.3: and þærr wearð ærcebiscop on euerwic 
309.75.4: and þær wunede þa hwile þe se cyng eadwine leofde 
309.75.5: and nordhembram þæs cristendomes gyman woldon þe we ærcebisceop sanctus paulinus heom bodade 
309.75.6: forðy þe se cyng eadwine hæfde æþelburge to cwene æþelbrihtes dohtar cynges 
309.75.7: þa gelamp hit þæt se cyng eadwine wærð ofslegen 
309.75.8: and se cristendom mid norðhembrum acolade swiðor þanne hi beþorfton 
309.75.9: and he geseah ða se halga ærcebisceop þæt he nare nota þær nytt beon ne mihte 
309.75.10: gewende þa hider to cent he and seo cwen eadwines laf cynges 
309.75.11: and he wearð þa mid mycelre arwyrnesse undorfangen fram þam cynige eadbolde æþelbrihtes suna cynges 
309.75.12: þa wæs þes stede biscopleas 
309.75.13: and he ða sanctus paulinus be þæs cyniges bene undorfeng þisne biscopstol and heron þurhwunode oð his liues ende 
309.75.14: wearð þa her bebyrged and her gyt aligð 
309.75.15: and nis nan 

