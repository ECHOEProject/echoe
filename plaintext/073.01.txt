73.1.1: ðridde æt his wynstran sidan 
73.1.2: on morgen þe he aras þa wundrode he hwæt ðæra gyrda getacnung wære þe on þære nihte swa færlice geweaxene wæron 
73.1.3: ða on ðære æfteran nihte þa ne gedyrstlæcte he hine þær leng to restenne for ðam wundrum þe he ðær geseah 
73.1.4: ac ferde þa ðanone ofer ane mile and his bedreste ðær gegearwode and ðær nihtlangne fyrst gereste 
73.1.5: on morgen þa he awoc þa stodon þa ylcan gyrda ymbutan hine ealswa hi on þære ærran nihte didon 
73.1.6: ða he he ða þæt seah ða witegode he and ðus cwæþ 
73.1.7: soðlice þas gyrda getacniað fæder and sunu and þone halgan gast 
73.1.8: ða asende he forð ealle þa fyrde and him sylf þær gewunode oð ða nigoðan tid þæs dæges and þa gyrda up dælf 
73.1.9: and him sylf hi forð alædde and swa he and eal seo fyrd þe him mid wæs ferdon forð on heora weg ænne dæg and ane niht swa hi næfre wæter ne gemetton 
73.1.10: oðres æfenes þa becomon hi to þære stowe þe genemned is delemia 
73.1.11: ða gemetton hi þær fiftig wyllspryngas þære biternes wæs swa swiþe þæt naþer ne menn ne nytenu þæs wæteres onbyrgean ne mihton 
73.1.12: ða on ðære nihte þe hi to þære wicstowe becomon þa wearð seo fyrd þe him mid wæs swiðlice mid þurste geðræsted swa þæt hi clypodon ealle anre stefne to him 
73.1.13: and cwædon þæt hi mid ealle forweorðan moston buton he heom heora þurst gebetan wolde oððe he þurh hi sweltan sceolde 
73.1.14: ða andswarode he heom and bæd hi þæt hi geanbidodan ane medmicle tid oðþæt he hine to his drihtne gebæde þæt he for his mildheortnysse 
73.1.15: wæron 
73.1.16: þæt þurh heora mægen seo biternes ðæs wæteres to þære nihte on swetnesse gehwyrfed wære 
73.1.17: sona swa he hi þæron asette hæfde þa feng he on þæt wæter and his ansyne mid aþwoh and hit on his muþ onsende 
73.1.18: sona swa he þæs wæteres swetnesse gefelde ða wearð he micclon on his mode geblissod and hludre stefne to þære fyrde clypian ongan and þus cwæð 
73.1.19: cumað nu hider to me and eowerne þurst gebetaþ of þissum halgum wætere þe ure drihten þurh þissa gyrda mægen on þas niht of biternyssa on swetnysse gehwyrfde 
73.1.20: ða hi þa þæt gehyrdon ða wurdon hi micclon geblissode 
73.1.21: and ðider geornlice onetton and ðær wunedon þreo dagas and þreo niht 
73.1.22: ða on ðone feorþan dæg þa hi þanon feran woldon þa eode moyses to þam wylle þe he þa gyrda on aset hæfde and heom up tæh and forð mid him gelædde 
73.1.23: he hæfde an fæt to þan anon geworht and þæt wæs gefylled of ðam wætere þæs wylles and ða gyrda þæron asette forðan þe he nolde þæt ða wyrtruman fordrugode wæron 
73.1.24: ða fyldon heo ealle þa fata þe on heora fara wæron and forð mid heom gelæddon 
73.1.25: ða hæfdon hi þa gyt ðreora daga fær ær hi comon to arabiam 
73.1.26: ða on þam feorðan dæge þa comon hi ðider inn to þære ceastre þe is genemned droh and þær wunedon twegen dagas 
73.1.27: ða on þone þriddan dæge þa ferde moyses fram þære ceastre and þær þa fyrde forlet 
73.1.28: and him mid genam þreo hundred his agenre cnihta and ferde forð on his wege to þam tune þe genemned is robathi 
73.1.29: þa eodon hi to ðam cyninge and him cyddon þæt hi on eallum his cynerice nan swylc treow findan ne mihton swylc þærto sceolde butan heo þæt niman moston 
73.1.30: ða cwæð salomon þæt he natoshwan þafian nolde for ðam þingum þe his fæder hit þyder settan het 
73.1.31: and he swiðe micle ege þærto hæfde 
73.1.32: acunniaþ gyt hwæðer ge hit on ænigre oþre stowe findan magon 
73.1.33: and hi swa dydon and wæron seofon nihton socne 
73.1.34: þærto þe hit ær ametan hæfdon 
73.1.35: þa hit þær niðer gelægd wæs þa wæs hit twam fæðmon lengre ðonne þæt gemett wære 
73.1.36: ða wæron hi swyþe afyrhte and hit þam cyninge cyþdon 
73.1.37: and se cyning ofostlice þider gewende and wolde witan hwæt his soðes wære 
73.1.38: ða he ða þæt geseah þa wearþ he mid swiðlicre hatheortnysse onstyred 
73.1.39: and cwæð þæt hi deaþes scyldige wæron mid heora leasung on þan gebroht hæfdon 
73.1.40: het hit ða up 
73.1.41: sendan wolde 
73.1.42: and hi þa foron 
73.1.43: and ðone ylcan dæg fundon eall þæt heo woldon 
73.1.44: and hi þa hit gebrohton þær hit beon sceolde 
73.1.45: and þæt halige treow innan þam temple lag aa oð seo tid com þe ure drihten ðrowian wolde 
73.1.46: inne fela wundra geworhte wæron ðurh þæt halige treow 
73.1.47: hit gelamp hwilon þæt ðærto eodon hundtentig iudeiscra manna niman woldan and hit to ðæs sacerdes botle beran woldon 
73.1.48: þæs nama wæs cericius 
73.1.49: he wæs on þam time micclon abisgod ymbe his 
73.1.50: sceoldon 
73.1.51: ða færinga heom eallum on hawigende asprang þær fyr on ðreo halfe ðæs treowes 
73.1.52: and forbærnde sixtig manna þe hit ceorfan woldon and ðone preost forð mid þe heora heretoga wæs 
73.1.53: ða oðre for þære miclan fyrhto þe hi þær gesawon ut æturnon 
73.1.54: þa hi ðanon ut comon þa gesawon hi and eal seo ceasterwaru on hierusalem þæt se lig wæs huru feowertig fæðma hea ðe 

