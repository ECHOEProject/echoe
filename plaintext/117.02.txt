117.2.1: þæs onfeng and hire lichaman oferwreah 
117.2.2: be þam mæst neod wæs to oferhelianne 
117.2.3: and heo ða hi to 
117.2.4: swa wæs þe la abbod zosimus swa mycel neod me sinful 
117.2.5: oððe hwæs wilnast ðu fram me to habbene oððe slawedest for minum þingum 
117.2.6: he ða sona hine on eorðan strecte bletsunga bæd 
117.2.7: ongean þam heo eac hi astrehte and his bletsunga wilnode 
117.2.8: ða æfter manegra tida fæce cwæð þæt wif to zosimum 
117.2.9: ðe gedafenað abbod zosimus to gebiddanne and to bletsianne 
117.2.10: forðam þe ðu eart underwreþed mid þære sacerdlican are 
117.2.11: and ðu eart tellende cristes gerynu mid þam gyfum his godcundlicnesse and his þam halgan weofode manegum gearum þeowiende 
117.2.12: ða word witodlice on gebrohton zosime mycelne ege and fyrhto 
117.2.13: and he wæs geondgoten mid þæs swates dropung 
117.2.14: ða ongan he sprecan swa swa eallinga gewæced and þam orðe belocen and þus cwæð 
117.2.15: eala þu gastlice modor geswutela nu hwæt þu sy of ðære gesihðe 
117.2.16: forðam þe þu eart beforan drihtne geþungen and of þam strengran dæle þisse worulde dead gefremed 
117.2.17: on þam geswutelað on þe seo godcunde gyfu ealra swyðost þæt ðu me be naman nemdest þone þe þu næfre ær ne gesawe 
117.2.18: ac forþam þe seo gyfu ne bið na oncnawen on þam 
117.2.19: ac gewuna is he to getacnienne of þære sawle dædum 
117.2.20: bletsa ðu me for drihtne ic bidde and syle me þæt beþearflice gebed þinre fulfremednysse 
117.2.21: ða ongann heo emnþrowian þæs ealdan witan staðolfæstnysse and cwæð 
117.2.22: god sy gebletsod sawla hælo tiliend 
117.2.23: zosimas andswarode amen 
117.2.24: ða arison hi buta of ðære eorðan 
117.2.25: þa ongan eft þæt wif sprecan to þam ealdan and ðus cwæð 
117.2.26: eala man for hwylcre wisan come þu to me synfulre 
117.2.27: swaþeahhwæðre forþam þe þe seo gyfu þæs halgan gastes gifen sie þæt ðu hwylce þenunga minon lytlan lichaman to gehyðnysse gegearwige 
117.2.28: sege me hu nu todæge on middanearde cristes folc sy gereht 
117.2.29: and hu ða caseres oððe hu is nu gelæswod seo heord cristes rihtgeleaffullan gesamnunga 
117.2.30: zosimus hire andswarode 
117.2.31: eala þu þinum halgum gebedum god hæfð forgyfen staðolfæste sibbe 
117.2.32: muneces and for drihtne middanearde and for me synfullum þæt me ne wurðe ge geswinc þises siðfætes and se weg swa myccles west 
117.2.33: enað abbod zosimus for me and for eallum gebidda forðam þe ende swa swa ic ær cwæð þæs hy þ þe we habbað þæt gebod h þysse godes willan ic do 
117.2.34: and þus cweðende hi to þam ge g upahafenum eagum on þa heahnysse and aþenedum earmum ongan gebiddan mid þære welera styrungum on stilnesse swa þæt ðær næs eallinga nan stemne gehyred þæs þe man ongyten mihte þæs gebedes 
117.2.35: eac swylce zosimus nan þing ongytan ne mihte 
117.2.36: he stod witodlice swa swa he sylf sæde byfiende and þa eorþan behealdende and nan þing eallinga sprecende 
117.2.37: he swor witodlice god him to gewitan on his wordum foresettende þæt ða get þa þa heo þus on þære gebedes astandendnysse he his eagan lythwon fram þære eorðan up ahof þæt he geseah hi upahefene swa swa mannes elne fram þære eorðan and on þære lyfte hangiende gebiddan ongan 
117.2.38: ða þa he þis geseah þa wearð he gegripen mid mycelre fyrhto 
117.2.39: and hine þa on eorðan astrehte and mid swate ofergoten wearð and swiðlice gedrefed 
117.2.40: naht geþrystlæhte specan butan wið him sylfum þæt an 
117.2.41: þære eorðan læg astreht þa he ege ie hwæþer hit gast wære þæt ðær mid hwylcere hiwunga gebæde hi 
117.2.42: heo ða þæt wif hi bewende and þone munuc up arærde þus cweðende 
117.2.43: to hwy gedrefest þu abbod þine geþohtas to geæswicianne on me swylce ic hwylc gast syrwiende gebedu fremme 
117.2.44: ac wite þu man þæt ic eom synful wif 
117.2.45: swaþeahhwæðere utan ymbseald mid þam halgan fulluhte 
117.2.46: and ic nan gast ne eom ac æmerge and axe and eall flæsc and nan gastlic wif 
117.2.47: hire andwlitan gebletsode mid þære halgan rodetacne 
117.2.48: and hire eagan and weleras and eac hire breost mid þære bletsunga heo getrymede and þus cwæð 
117.2.49: god us alyse abbod zosimus fram urum wiðerwinnan and fram his anbrincgellan 
117.2.50: forðam þe his æfst is mycel ofer us 
117.2.51: ðas word se ealda hyrende hine adune astrehte 
117.2.52: andweardre heortan heofiende forðbrohte þa geomerlican siccetunge 
117.2.53: ða geseah ic of þære stowe þe ic on stod þære halgan godes cennestran anlicnysse standene 
117.2.54: and ic cwæð to hyre geornlice and unforbugendlice behealdende 
117.2.55: eala þu wuldorfæste hlæfdige þe ðone soðan god æfter flæsces gebyrde acendest 
117.2.56: geare ic wat þæt hit nis na gedafenlic ne þæslic þæt ic swa grimlice forworht þine anlicnysse bidde oððe gesceawie mid swa mænigfealdlicum besmitenum gesihðum 
117.2.57: þu wære symle fæmne oncnawen and þinne lichaman hæbbende clænne and unwæmme 
117.2.58: forþam witodlice genoh rihtlic is me besmitene fram þinre clænan ungewemmednysse beon ascunod and fram awurpon 
117.2.59: ac swaþeahhwæðre forðam þe ic gehyrde þæt god wære forði mann gefremod þe þu sylf acendest to þam þæt he ða synfullan to hreowsunge gecigde gefultma me anegra ælces oðres fylstes bedælede 
117.2.60: forlæt me and me þa leafe forgyf to geopenienne þone ingang þinre halgan cyrcan þæt ic ne beo fremde geworden þære deorwurðan rode gesihðe 
117.2.61: on þære gefæstnod wæs ealles middaneardes hælend þone þu fæmne geeacnodest 
117.2.62: se ðe his agen blod ageat for minre alysednysse 
117.2.63: ac hat nu þu wuldorfæste hlæfdige me unmedemre for þære godcundan rode gretinge þa duru beon untyned 
117.2.64: and ic þe me bebeode and to mundbyrdnysse geceose wið þin agen bearn 
117.2.65: and inc bam gehate þæt ic næfre ofer þis me ne besmite þurh þæt grimme bysmergleow þæs manfullan geligeres 
117.2.66: ac sona swa ic þu halge fæmne þines suna rode geseo ic sona wiðsace þisse worulde and hire dædum mid eallum þingum þe on hire sint 
117.2.67: and syððan fare swa hwyder swa þu me to mundbyrdnysse gerecst ðus cweþende 
117.2.68: ic wearð onæled mid þære hæto þæs geleafan and mid þam truwan æthrinen 
117.2.69: and be þære arfæstan godes cennestran mildheortnysse ic me of ðære ylcan stowe astyrode þe ic me þis gebed cwæð and ic me þa eft to þam ingangendum gemengde 
117.2.70: syððan næs nan þing þe me ut asceofe oððe me þære dura bewerede 
117.2.71: mid þam ingangendum 
117.2.72: ða gegrap me witodlice stranglic fyrhto and ic wæs eall byfiende gedrefed 
117.2.73: ða ic me þa to þære duru geþydde þe me wæs ær se ingang belocen 
117.2.74: swylce me eall þæt mægn þe me ær þæs inganges bewerode æfter þan þone ingang gerymde 
117.2.75: and swa ic wæs gefylled mid þam gastlicum gerynum innon þam temple 
117.2.76: and ic wæs gemedemod to gebiddanne þa gerynu þære deorwurðan and þære liffæstan rode 
117.2.77: and ic þær geseah þa halgan godes gerynu hu he symle is geare his þa hreowsiendan to underfonne 
117.2.78: ða wearp ic me sylfne forð on þam eorðan and þa halgan flor cyssende ut eode 
117.2.79: ða becom ic eft to þære stowe þe ic ær þære halgan godes cennestran anlicnysse geseah 
117.2.80: and mine cneowa gebigde beforan þam halgan andwlitan þisum wordum biddende 
117.2.81: eala ðu fremsumeste hlæfdige þe me þine arfestan mildheortnysse ær æteowdest 
117.2.82: and mine þa unwurðan bena þe fram ne awurpe 
117.2.83: ic geseah nu þæt wuldor þe we synfulle mid gewyrhtum ne geseoð 
117.2.84: wuldor sy ðam ælmihtigan gode se ðe þurh þe onfehð þara synfulra and forworhtra hreowsunga and dædbota 
117.2.85: hwæt mæg ic earme forworht mare geþencan oððe to areccanne 
117.2.86: nu is seo tid to gefyllenne and to fremmanne swa swa ic ær cwæð þinre þære licwurðan mundbyrdnysse 
117.2.87: gerece me nu on þone weg þe þin wylla sy 
117.2.88: beo me nu hælo latþeow and soðfæstnysse ealdor me beforan gangende on þone weg þe to dædbote gelæt 
117.2.89: ða ic þus cwæð þa gehyrde ic feorranne ane stemne clypiende 
117.2.90: gyf ðu iordanem þæt wæter oferfærst þær ðu gemetest gode reste 
117.2.91: ða ic þas stemne gehyrde and for minon ðingon ic ongeat beon geclypode ic wepende spræc and to þære halgan godes cennestran hawiende eft clypode 
117.2.92: eala ðu hlæfdige ealles middaneardes cwen þurh þa eallum mancynne hælo to becom ne forlæt me nu 
117.2.93: ðus cweþende ic ut eode of þæs temples cafertune and ofstlice for 
117.2.94: ða gemette ic sumne man þe me þry penegas sealde 
117.2.95: mid þam ic me þry hlafas bohte 
117.2.96: þa ic me hæfde genoh gehyðe to mines siðfætes geblædfæstnysse ða axode ic þone þe ic þa hlafas æt bohte hwylc se weg wære þe to iordane þære ea ealra rihtost wære 
117.2.97: þa ic þone weg wiste ic wepende be ðam siðfæte arn symle þa axunge þære æscan to gewriðende 
117.2.98: and gemang þam þæs dæges siðfæt wepende gefylde 
117.2.99: witodlice þæs dæges wæs underntid þa þa 
117.2.100: wæs genyrwed and mid swate and hefiglice geomrode of þære heortan deopnysse 
117.2.101: ða he hine færinga beseah þa geseah he unmætre mycelnysse leon wið þære halgan lichaman standan 
117.2.102: and his fetlastas licciende 
117.2.103: ða wearð he afyrht for þam ege þæs unmætan wildeores 
117.2.104: ealra swyþost forþam þe þæt halige wif him to cwæð þæt heo næfre þær nan wildeor ne gesawe 
117.2.105: ac he hine sona mid rodetacne gewæpnode mid gewisse truwiende þæt hine ungederodne geheolde þæt mægn þæs licgendan 
117.2.106: ða ongan seo leo fægnian wið þæs ealdan weard and hine mid liþum styrungum grette 
117.2.107: zosimus þa soðlice to þam leonan cwæð 
117.2.108: eala þu mæste wildeor 
117.2.109: gyf ðu fram gode asend come to þam þæt ðu þisse halgan godes þeowene lichaman eorðan befæste 
117.2.110: gefyl nu þæt weorc þinre þenunge 
117.2.111: ic witodlice mid ylde gewæht delfan ne mæg ne naht gehyðes habbende þis weorc to begangenne ne ic efstan ne mæg swa myccles siðfætes hider to bringanne 
117.2.112: ac þu nu mid þære godcundan hæse þis weorc mid þinum clifrum do þæt wit þisne halgan lichaman eorþan befæsten 
117.2.113: mid þam soðlice æfter þas halgan wordum seo leo mid hire earmum scræf geworhte swa mycel swa genihtsumode þære halgan lichaman to byrgelse 
117.2.114: se ealda þa soðlice mid his tearum þære halgan fet þwoh 
117.2.115: and mid forðagotenum benum mænigfealdlice bæd þæt heo for eallum þingode 
117.2.116: and swa ðone lichaman mid eorðan oferwreah swa nacode swa swa he hi ærest gemette 
117.2.117: butan gewealden þæs toslitenan hrægles þe hire ær zosimus hire towearp 
117.2.118: mid þam maria sume hire lichaman limu bewæfde 
117.2.119: and hi ða ætgædere þanon cyrdon 
117.2.120: se leo on þæt inre westen gewat swa swa þæt mildoste lamb 
117.2.121: and zosimus to his mynstre gecyrde god wuldriende and bletsiende and mid lofum heriende 
117.2.122: sona swa he to þam mynstre becom swa rehte he heom eallum of frymðe ealle þa wisan 
117.2.123: and naht ne bediglode ealra þæra þinga þe he geseah oððe gehyrde þæt hi ealle godes mærða wurðodon and mid ege and lufan and micclan geleafan mærsodon þære eadigan forðfore dæg 
117.2.124: iohannes witodlice se abbod ongeat sume þa mynsterwisan to gerihtanne swa swa seo halige ær foresæde 
117.2.125: ac he þa sona gode fultumiende gerihte 
117.2.126: and zosimus on þam mynstre drohtniende hundteontig geara gefylde and þa to drihtne mid sibbe leorde 
117.2.127: wuldor sy urum drihtne hælende criste se ðe leofað and rixað on ealra worulda woruld a butan ende amen 

