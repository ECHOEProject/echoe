209.46.1: we rædeð on bocan þæt nabugodonosor geheregode ierusalem 
209.46.2: and genam þæt iudeisce folc þe he þær fand 
209.46.3: and lædde heo to his burh babilone 
209.46.4: and dyde heo þære on þeowte hundseofentig wintre 
209.46.5: and þa hwile þe heo þær wunedan heo geswican heora lofsangen and heora blissen 
209.46.6: ac þa þa þa sixtig wintre agane wæren þa com darius king 
209.46.7: and gewann þa ceastre babilonie and ofsloh þone kyng þe he þære fand 
209.46.8: and freode þæt iudeissce folc swa swa god wolde 
209.46.9: sume þæs folcas þa gecerden to heora earde ierusalem 
209.46.10: and sume þa get þær bæften belæfden 
209.46.11: þa blissodan þa þa to heora earde comen 
209.46.12: ac seo blisse næs na fullfremod for heora wifen and cilden and siblingan þe þa get wæron on babilonie belæfde 
209.46.13: ac þa þa hundseofontig geare wæron fullice agane þa com sum oðer king cyrus genæmned and let faren ham to ierusalem þæt iudeisce folc þe þær belæfd wæron 
209.46.14: and þa þa heo togædere comen þa wæs heora blisse fullfremod 

209.46.15: þas hundseofentig gearen betacnigeð þa seofon elden þysses lifes fram þan time þe adam of paradis ascofen wæs oðð þa geendunge þysses middeneardes 
209.46.16: and swa swa darius king on þan sixtugeðen wintre alesde þæt folc and sænde to heora earde ænne dæl þæs folcas 
209.46.17: swa ure drihten on þær sixten elde heregode helle and alesde mancynn 
209.46.18: and gebrohte sume to heofone rices blisse 
209.46.19: and sume get here anbideð oððet seo seofoðe elde agan beo 
209.46.20: for þonne we cumeð to fullfremedre blisse mid sawlen and mid lichamen 
209.46.21: seo elde þe we nu lytle ær embe spæcon is geteald beo seofon þusende gearen þe agane scule beon ær þes middeneard geændige swa swa hit awriten is 

