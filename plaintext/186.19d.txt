to eallan folce 

186.19d.1: uton beon georne þancole geornfulle on ælce wisan to ure agenre þearfe 
186.19d.2: and geswican ura sinna 
186.19d.3: and habban a on gemynde þone timan þe us toweard is 
186.19d.4: þæt is þonne se earma lichama and seo sawel hi totwæmaþ 
186.19d.5: þonne we witon ful georne þæt us forlætaþ and nyde sculan ealle ure woruldfrynd 
186.19d.6: ne magon hi us þonne ænigan gode 
186.19d.7: ah biþ æt gode anum gelang eall þæt we gefaran sceolan 
186.19d.8: uton þæt geþencan oft and gelome and god lufian mid inwerdere heortan ofor ealle oþre þing and his willan wyrcan swa we geornost magon 
186.19d.9: þonne geleanað he hit us on þam ecan life on þære heofonlicere blisse a butan ende 

