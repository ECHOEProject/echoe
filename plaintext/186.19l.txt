to mæssepreostum 

186.19l.1: eala feala is þara þe sacerdhades on unriht geornaþ mæssepreosthades for gitsuncge woroldgescryna and na cunnan na þæt hi cunnan sceoldan 
186.19l.2: be þam spræc se witiga swiþe egeslice and þus cwæþ 
186.19l.3: ue sacerdotibus qui comedunt peccata populi 
186.19l.4: þæt is on englisc 
186.19l.5: wa þam sacerdum he cwæþ þe fretaþ folces sinna 
186.19l.6: þæt sindon þa þæ na cunnan folce wiþ sinna gewarnian and sinna gestyran 
186.19l.7: and nimaþ heora sceattas to teoþingan and eac on manegum oþrum þingum 
186.19l.8: and naþor ne hi mid bodengum wel na læraþ ne mid bisnuncgum wel na tæcaþ ne mid gebeddrædan forgeþingiaþ 
186.19l.9: ah hit is swiþe micel þearf se þe ær þysum misdyde þæt he hit heonanforþ hit georne gebete and rihtlæce hine sylfne be þam þe he wille beon wiþ god geborgen 
186.19l.10: oþþe he sceal mid ealle forwyrþan on þam toweardan life 
186.19l.11: bitere scel hit him wyrþan forgolden þæt he for deadum mannum nimþ 
186.19l.12: butan he hit mid mæssan and mid sealmsange and mid ælmessan inlice forgilde hali drihten gemiltsige us eallan amen 

