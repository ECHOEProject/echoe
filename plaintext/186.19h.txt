to eallan folke 

186.19h.1: leofan menn lagiað gode woroldlagan 
186.19h.2: and lecgað þærtoeacan þæt ure cristendom fæste stande and þæt ures hlafordes kinedom up arise and þæt ealles folces frið wyrðe betere þonne hit git sig 
186.19h.3: ic hi aginne 
186.19h.4: endie se ðe wylle oððe bet cunne 

186.19h.5: rihtlaga is þæt man oðran gebeode þæt he wylle þæt man him gebeode 
186.19h.6: ah þæt is þam rican lað 
186.19h.7: þis is seo lagu þe we healdan sculan 
186.19h.8: ærest we sculan ænne god lufian and wyrðian and ælcne oðer oferhogian 
186.19h.9: and we sculan ænne cristendom ealle healdan and ælcne hæðenedom mid ealle oferhogian 
186.19h.10: and we sculan ealle ænne cynehlaford rihtlice healdan and lif and land samod ealle wyrian 
186.19h.11: and we sculan iornlice riht up æræran and unriht æfre iorne afyllan 
186.19h.12: þonne wylle we ærest þæt godes riht forð ga and woruldriht syððan 
186.19h.13: and we wyllað þæt mann frið and freondscipe rihtlice healde for gode and for worulde 
186.19h.14: and gif man hwæt abrece þæt þe botwyrðe syg bete hit iorne 
186.19h.15: open þyfðe and hlafordes searwu and abære morð æfter woruldlagu is botleas þing 
186.19h.16: manslagan and manswican and þa þa heora hlaford forlætað þær him mæst neod byð on folces neode his feondan to handa and woroldlagan and wedlogan beoð ealle gode laðe buton hi hit gebetan for gode and for worulde 
186.19h.17: godcunde bote sece man iorne to his scrifte 
186.19h.18: and gif his scrifte ofhagie sece man þonne to ðam leodbiscope 
186.19h.19: and gif man furðor scule þonne git sece man þonne to þam arcebiscope and syððan to ðam papan gif me for micelre neode scule 
186.19h.20: ne cunne we him syððan na furðor tæcan butan to þam hextan 
186.19h.21: þæt is to gode sylfan 
186.19h.22: and we wyllað þæt æighwær cyricgrið stande and gehalgodes cinges handgrið efen unwemme 

186.19h.23: ræde ge nu forð woroldlagan gode fyrðor 
186.19h.24: ic wolde gif me to anhagode 
186.19h.25: halig drihten gemildsa us eallan 

