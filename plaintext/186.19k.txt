to mæsseprostum 

186.19k.1: sacerd scel on his scriftscire wislice and wærlice lædan and læran þa godcunde heorde þe he healdan scel 
186.19k.2: æiþer he sceal ge wel bodian ge wel bysnian oþrum mannum 
186.19k.3: and æiþer he scel æt godes dome gescead agildan ge his sylfes dæda ge ealles þæs folces þe he to godes handa healdan sceal 
186.19k.4: þy he na mæig na wandian gif he riht deþ naþor ne for heanum ne for ricum þæt he mannum þæt rihtlicost na secge 
186.19k.5: forþam na deþ he naht forsceame he þæt riht to secgenne 
186.19k.6: and forsugie he hit biterlice scel hit him wyrþan forgolden on þam toweardan life 
186.19k.7: þeh ura hyrda hwylc an scep foriyme we wyllaþ þæt he hit forgilde 
186.19k.8: hwæt gefarað þonne æt godes egeslican dome þa hyrdas þe na cunnan þa godcundan heorde healden þe hig heoldan sceoldan criste to handa ah hi na cunnan naþor þurh larleaste ne lædan ne læran ne leacnian 
186.19k.9: mid hwam forgildaþ hi hig þonne læt we nu þæt hi healdon sceoldan 
186.19k.10: wa heom þonne þæt hi æfre underfengon þa godcunde heorde þe hi gehealdan sceoldan 
186.19k.11: hu mæig blind man oþerne lædan oððe hu mæig ungelæred mann oþerne læran 
186.19k.12: wa þam þe godcunde heorde underfehþ and naþær gehealdan ne can ne hine sylfne ne þa heorde þe he healdan scolde to godes handa and wyrst git þam þe can and nele 

