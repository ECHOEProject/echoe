281.b.1: ðær cuðe wæron and gyta syndon 
281.b.2: and sancta eadburh þa to ðam mynstre feng æfter sancte myldryþe 
281.b.3: and heo ða cyricean arærde ðe hyre lichama nu inne resteð 
281.b.4: ðonne wæs sancte seaxburh and sancta æþeldryð and sancta wihtburh hy wæron annan dohtra eastengla cynges 
281.b.5: ðonne wæs sancta æþeldryð forgyfen twam werum tondbryhte suðgyrwena ealdormæn and ecgferðe norðhymbrena cynige to cwene 
281.b.6: and heo ðeahhwæþere hyre mægðhad geheold oð hyre lifes ende 
281.b.7: and heo ða hyre licreste geceas on eligbyrig 
281.b.8: and ðær hyre mihta oft cuðe syndon 
281.b.9: ðonne wæs sancte eormenhild ercenbrihtes dohtor and seaxburge forgyfen wulfhere pendan sunu myrcena cinges to cwene 
281.b.10: and on hyra dagum myrcena ðeod onfeng fulluht 
281.b.11: and ðær hi begeaton sancte wærburge ða halige fæmnan 
281.b.12: and heo resteþ on ðam mynstre þe is gecweden heanburh 
281.b.13: ðonne resteð sancte eormenhild on eligbyrig mid hyre meder and mid hyre modrian sancte æþeldryða 
281.b.14: and eora mihta ðær oft cuðe syndon 
281.b.15: sancta seaxburh and sancta eormenhild onfengon haligrifte on ðam mynstre þe is gecweden middeltune on kentlande 
281.b.16: and þæt igland on scæpyge hyrð into middeltune 
281.b.17: and hit is ðreora mila brad and seofan mila lang 
281.b.18: ða gelicode ðære halgan cwene seaxburge þæt heo ðær binnan for myrhðe and for mærðe hyre ðær mynster getimbrode and gestaðelode swa geo men cwædon þæt ðrittegum gearum ne gestilde næfre stefen cearciendes wænes ne ceoriendes wales 
281.b.19: ða þæt mynster getimbrod wæs ða com hyre to godes engel on nihtlicre gesihðe 
281.b.20: and hire bodode þæt ær feala gearum hæðene leod sceolden ðas þeode gewinnan 
281.b.21: hæfde heo þa gehealdan þæt cynerice þrittig wintra hyre suna hloðhere to handa 
281.b.22: and heo ða æt him gebohte his dæl ðæs eardes to freodome into ðam mynstre þa hwile ðe cristendom wære on englaland gehealden 
281.b.23: and þa gebletsunge heo þærto on rome begeat 
281.b.24: þam ðe þa are to godes þeowdome 

