to eallum folke 

186.19f.1: ælcne mann ic bidde þe ænigne godes ege hæbbe mid him sylfan þæt he gelæste gode þa gerihtu þe him to gebyreþ on gerlicum rihtum 
186.19f.2: þæt is ælcan gere ure suluhælmessan fyftine nihtan onufon eastron 
186.19f.3: and ure ieoþaþ teoþunge be pentecosten 
186.19f.4: and ure eorþwæstma be emnihte oþþe huru be ealra halgena mæssan 
186.19f.5: and sig ælc rompenig agifen be petres mæssedæge 
186.19f.6: æiþer ge uppon lande ge on ælcan porte be fullan wite 
186.19f.7: and we he þes þe þe mid  þ we e we his scirbiscope healfe gelæston septuagesima nge 
186.19f.8: and nis þar nan oðer bot to þam men þe hine ætheold buton þæt he fare to rome and bringe þone penig to sancte petres weofode 
186.19f.9: and nime gewrit æt papan siððan and læde þe he to hyrð þam scirbiscope and beo he siððan sacles 
186.19f.10: and cyricsceattas me scel gelæstan on martynæs mæssandæge 
186.19f.11: and healde man ælces sunnandæges freolsuncge fram sæternesdæges none oþ monandæges lyhtincge and ælcne oþerne mæssandæg swa he beboden beo 
186.19f.12: sunnadaga cypincge we forbeodaþ buton hit for micelre neodþearf sig 
186.19f.13: and we beodaþ þæt man ælc beboden fæsten healde and hit nan man na tobrece butan hit beo for untrumnesse si hit ymbremfæsten si hit oþer fæsten si hit lenctenfæsten and fridæges fæsten mid ealre iornfulnesse 
186.19f.14: and we forbeodaþ ordal and aþas and ælc healic geflit on freolsdagum and on rihtymbrenum fæstendagan and for feowertinum nyhtan ær haligan dæge oð feowertynum nihtum onufan eastran 
186.19f.15: and we beodaþ þæt nan cristenmann ne beo butan sawelscætte þe hit gelæstan mæi 
186.19f.16: and git we læraþ þæt ælc cristenman beo arful fæder and meder 
186.19f.17: and beo on gebeorhge earmum wydewum and steopcildum and godes þeawum and godes þearfan 
186.19f.18: uton nu on ælce wisan georne gode gecweman 
186.19f.19: þonne beorge we us sylfan wið ece wite and gegearniaþ us heofonan rice 
186.19f.20: god ælmihtig us gefultume þæt we hit gehealdan motan þæt we motan becuman to þam ecan life 
186.19f.21: and wite ælc biscop be þam þe he wille beon wiþ god geborgen and wiþ sancte peter þæt ælc penig cume forþ of þam romfeo on his biscopscire and siþþan þam ærcebiscope to handa on cristes cyrcean 
186.19f.22: and loca hwa hit gewanie þæt hit forþ na cume þam arcebiscope to handa si hit biscope si hit preostre si he iudas gefera þe crist belæwde amen 

