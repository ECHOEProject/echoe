be cristendome 

402.biii.1: a christo enim cristiani sunt nominati christus autem capud nostrum est 
402.biii.2: et nos menbra eius 

402.biii.3: crist is ealra cristenra manna heafod 
402.biii.4: and ealle cristene men syndon to cristes limum getealde gyf hy heora drihtne gecwemað mid rihte 
402.biii.5: and hy scylan swyþe georne cristendom æfre healdan mid rihte and cristes cyrcan secan gelome heom sylfum to þearfe 
402.biii.6: and cristes gerihta rihtlice gelæstan 
402.biii.7: and þæt is an ærest þæt man geteoðige æghwylce geare þæt þæt god sende þonne on geare folce to þearfe on corne and on flexe on gewelhwylcon wæstme 
402.biii.8: and arise seo æcerteoðung a be ðam þe seo sulh þone teoðan æcer ær geeode 
402.biii.9: be godes miltse and be ðæs cynges and be ealles cristenes folces 
402.biii.10: and be ðære steore þe eadgar cyng gelagode 
402.biii.11: and sy ælcere geogoðe teoðung gelæst be pentecosten be wite 
402.biii.12: and eorðwæstma be ealra halgena mæssan 
402.biii.13: and romfeoh gelæste man æghwylce geare be petres mæssan 
402.biii.14: and se ðe hit ne gelæste sylle þærtoeacan xxx peningas ringe to rome 
402.biii.15: and gylde þam cynge on engla lage cxx scillingas 
402.biii.16: and cyricsceat gelæste man on engla lage to martines mæssan 
402.biii.17: and se ðe þæt ne gelæste forgylde hine mid twelffealdan and þam cynge cxx scillingas 
402.biii.18: and sulhælmessan gebyrað þæt man gelæste be wite æghwylce geare þonne huru xv niht beoð agan ofer eastertid 
402.biii.19: and leohtgescot gelæste man be wite to cristes mæssan and to candelmæssan and to eastron 
402.biii.20: do oftor se ðe wylle 
402.biii.21: and saulscat is rihtast þæt man gelæste aa æt openum græfe 
402.biii.22: and freolsa and fæstena be wite healde man rihtlice 
402.biii.23: and ealle godes gerihta fyrðrige man georne ealswa hit þearf is 
402.biii.24: and gyf hwa þæt nelle gewylde man hine to rihte mid woroldlicre steore 

