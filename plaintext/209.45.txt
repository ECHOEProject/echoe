209.45.1: we wylleð eow nu bi sum dæl gereccen emben hyre neamagen þe hire besibbe wæron 
209.45.2: anna and emeria wæron gesustre 
209.45.3: of emeria wæs geboren elisabeth iohannes moder þæs fulhteres 
209.45.4: of anna wæs geboren maria cristes moder 
209.45.5: and þa þa hire were ioachim wæs forðfaren þa genam anna æfter moyses æ oðerne were þe wæs genæmd cleophas 
209.45.6: of þan heo hæfde an oðre dohter seo wæs eac genæmd maria æfter þære ærre dohter 
209.45.7: þas man cleopeð maria cleophe for heo wæs his dohter 
209.45.8: ða beweddede cleophas iosephe his broðre marian þæs hælendes moder þe wæs his steopdohter 
209.45.9: and his agene dohter mariæn he geaf alpheon 
209.45.10: of þære wæs geboren iacob se læsse and se oðer ioseph 
209.45.11: ðes iacob wæs geclypod iacobus alphei for he wæs alphees sune 
209.45.12: ða get æfter cleophas deaðe anna æfter þære lage genam þone þridde were þan wæs to name salomas 
209.45.13: of him heo hæfde þa þridde dohter 
209.45.14: and þa heo genæmden eac marien for þære deorewurðnysse of þære forme dohter 
209.45.15: and forþan þe se ængel brohte þone name 
209.45.16: seo wæs bewedded zebedeo 
209.45.17: of þære wæron geborene iacob se mycele and iohannes se godspellere 
209.45.18: maria þæs læsse iacobes moder and maria þæs mare iacobes moder and iohannes þæs godspelleres and maria seo magdalenissce sohten urne drihten mid smerigeles inne his þruge þa þa he bebyriged wæs 

