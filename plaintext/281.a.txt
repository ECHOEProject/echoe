281.a.1: benedicta et beata sis semper in aeternum et in thronum dei connumerata et computata sis cum choris uirginum 
281.a.2: ða hyre modor hi mid þyssere bletsunge hyre ðus onfangen hæfde heo hy aþenedum limum ætforan þam halgan wefode astrehte and hy mid teara agotennysse to drihtne gebæd 
281.a.3: ða heo hyre gebed geendod hæfde heo up astod and to hyre modor cneowum onbeah 
281.a.4: and heo hy ða mid sibbecosse gegrette and ealle ða geferrædene samod 
281.a.5: and hy hire wæter to handa bæron æfter regollicre wisan 
281.a.6: him ða eallum ætgæderum sittendum ongan seo abbodyssa hyre modor of ðam dauiticum sealmum gyddian and þus cweðan 
281.a.7: suscepimus deus misericordiam tuam in medio templi tui 
281.a.8: swa swa anna seo halige wuduwa and simeon se ealda sungon and drymdon ða hy þæt mycele and þæt formære bearn mid heora earmum beclypton and into ðam temple bæron and offrodon 
281.a.9: heo sang þa oðer fers 
281.a.10: confirma hoc deus quod operatus es in nobis a templo sancto tuo quod est in hierusalem 
281.a.11: heo sang þæt ðridde 
281.a.12: saluos nos fac domine deus noster et congrega nos de nationibus ut confiteamur nomini sancto tuo et gloriemur in laude tua 
281.a.13: ðylicum and fela oðrum godcundlicum wordum heo hyre leofe bearn georne lærde and to gode tihte 
281.a.14: wæs hit hyre eac eaðdæde swa lange swa hyre ingehyd wæs eal mid godes gaste afylled 
281.a.15: næs heo swa nu æðelborene men synt mid ofermettum afylled ne mid woruldprydum 
281.a.16: ne mid nyðum ne mid æfeste 
281.a.17: ne mid teonwordum næs heo sacful 
281.a.18: ne geflitgeorn næs heo swicol nanum þæra þe hyre to ðohte 
281.a.19: heo wæs wuduwena and steopcilda arigend and ealra earmra and geswincendra frefriend 
281.a.20: and on eallum þingum eaðmod and stille 
281.a.21: wæs heo swyðe gemyndi þæt we ealle of twam mannum comon 
281.a.22: and of eorðan lame gesceapene and gewrohte wæron and to þam eft gewurðan sceolan 
281.a.23: gemunde 

