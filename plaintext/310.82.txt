310.82.1: avarvs þæt is gytsere on englisc 
310.82.2: auaricia is gytsunge 
310.82.3: sume men hit hatæð grædignesse þissere worlde þæt is þæt ðe mon beo gredig goldes and seolures and worldlicræ istreonæ 
310.82.4: ðeo grædignesse is swa swa þe apostolus paulus sæde rotæ of ylc ufel 
310.82.5: and þeo soðæ lufe is rotæ ylces godes 
310.82.6: ðu mon wylt habbæn god þu wult habben hæle þines lichames ac swaðeah ne telæ þu þæt to mycele gode þæt ðe hæfð eac þe yfelæ 
310.82.7: þu wylt habben gold and seoluer efne þas ðing beoð gode gif þu heom wel notest 
310.82.8: gif þet þu ufel bist ne miht þu heom wel notigen 
310.82.9: hig beoð forþi gold and seoluer yfele yfelum and gode godum 
310.82.10: hwæt fræmeð þe þæt þin cyst stonde ful of gode and þin ingehud stonde æmtig ælces godes 
310.82.11: ðu wylt habben god and nelt þe sylf beon god 
310.82.12: sceamien þe mæg þæt ðin hus habbe ylces godes and þe ane yfel 
310.82.13: soðlice nylt þu nan þing yfeles habben on þin æhte 
310.82.14: þu nelt habben yfel wif ne yfel child ne yfele þeowmen ne yfele scrud ne forþan yfele sceos and wult swaðeah habben yfel lyf 
310.82.15: ic bidde þe þæt ðu hure læte þe ði lif deorre þenne þine sceos 
310.82.16: þu wyllt habben alle fægere þing and icorene and wult beon waclic þe seolf and unwurð 
310.82.17: ðine æhtæ mid stille stæfne wullæð þe wrægen þus to ðine drihtne 
310.82.18: efne þu gyfæ þissum men þus fælæ æhtæ and godæ and he sylf is yfel 
310.82.19: hwæt fræmeð him þæt ðe he hæfð þenne he ðone naueþ þe him þa godæ geaf þe he hæfð 
310.82.20: gif nu eower sum onbryrd þurh þas word smeað hwæt god beo þenne secge we þæt þæt is god þe þurh nan unlimpe ne mæg beon forloren 
310.82.21: þu miht forleosan unþances þa ðing þe ateorigæn magen ac gif þu þe sylf for gode god bist þet ne forleost þu næfre unþances 

