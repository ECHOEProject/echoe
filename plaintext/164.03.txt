be godcundre warnunge 

164.3.1: leofan men wutan spyrian be bocan georne and gelome hwæt þa geforan þa þe god lufedon and godes lage heoldan 
164.3.2: and hwæt þa geforan þa þe god gremedon and godes lage bræcan 
164.3.3: and warnian us be swylcan 
164.3.4: god sylf gedihte swutele bysne and þus spæc on geardagum to moyse þam heretogan 
164.3.5: loquere filiis israhel et dices ad eos 
164.3.6: hæc dicit dominus 
164.3.7: si in preceptis meis ambulaueritis et mandata mea custodieritis et feceritis ea dabo uobis pluuiam temporibus suis 
164.3.8: et terra gignet germen suum et pomis arbores replebuntur 
164.3.9: adprehendet messium tritura uindemiam et uindemia occupabit sementem et comedetis panem uestrum in saturitate et absque pauore habitabitis in terra uestra 
164.3.10: dabo pacem in finibus uestris dormietis et non erit qui exterreat auferam malas bestias et gladius non transibit terminos uestros 
164.3.11: persequemini inimicos uestros et corruent coram uobis 
164.3.12: persequentur quinque de uestris centum alienos et centum ex uobis decem milia cadent inimici uestri in conspectu uestro gladio 
164.3.13: respiciam uos et crescere faciam multiplicabimini et firmabo pactum meum uobiscum 
164.3.14: comedetis uetustissima ueterum et uetera nouis superuenientibus proicietis 
164.3.15: ponam tabernaculum meum in medio uestri et non abiciet uos anima mea 
164.3.16: ambulabo inter uos et ero uester deus uosque eritis populus meus 
164.3.17: dicit dominus omnipotens 
164.3.18: et item dominus dicit 
164.3.19: si autem non audieritis me neque feceritis precepta mea 
164.3.20: constituam in uos inopiam famem et pestem et animam uestram tabescentem faciam 
164.3.21: et persequentur uos inimici uestri 
164.3.22: et fugietis nullo persequente 
164.3.23: et ponam uobis cælum ferreum et terram eream 
164.3.24: et erit in uacuum uirtus uestra 
164.3.25: terra non dabit fructum suum et arbores agri uestri non dabunt fructus suos 
164.3.26: adducam super uos gladium et trademini in manus inimicorum uestrorum 
164.3.27: et erit terra uestra deserta et ciuitates uestræ destructe 
164.3.28: et cum deserta fuerit terra propter peccata populi et ipsi qui remanserint tabescentes pronuntiabunt peccata sua et peccata patrum suorum 
164.3.29: quoniam despexerunt me et precepta mea spreuerunt 
164.3.30: tunc reuertetur cor incircumcisorum eorum et clamabunt ad me 
164.3.31: et memor ero testamenti prioris 
164.3.32: et terra recipiet sabbata sua 
164.3.33: hæc sunt uerba quae misit dominus ad filios israhel per manum moysi 

164.3.34: eala leofan men be þyllocan bysenan we us magan warnian gif we swa willað smegean ure þearfe swa swa us þearf is 
164.3.35: and se þe ne cunne þæt leden understandan hlyste nu on englisc be suman dæle hwæt þæt leden cwæde 
164.3.36: haec dicit dominus 
164.3.37: si in preceptis meis ambulaueritis et reliqua 
164.3.38: ure drihten bead moyse þam heretogan þæt he folc wissode and warnode georne and him þus sæde 
164.3.39: gif ge mine beboda he cwæð rihtlice healdað þonne sende ic ða gewederu 
164.3.40: þe ealle eowere wæstmas and eorþlice tilða fullice gebetað 
164.3.41: and ic welan and wista gife eow genoge and ge orsorge wuniaþ on lande 
164.3.42: on griðe and on friðe under minre munde 
164.3.43: and ic eow awerige wið hearma gehwylcne þæt eow bite ne slite here ne hunger ne feonda mægen ahwar ne geswenceþ 
164.3.44: eac ic siges mihte and mægenstrengðe swa micle eow sylle þæt ge eow to gamene feonda afyllaþ oððon tofesiaþ swa fela swa ge reccað 
164.3.45: ic eow wille rædan and swyþe aræran and freondscipe cyðan mid rihtan getrywþan wealdan eow blisse and micelre lisse habban eow to þegenan and beon eow for mundboran gif ge me gehyrað swa swa me licað 
164.3.46: and gif ge þonne fram me hwyrfað eowre heortan and lara and laga mine forgymað oððe oferhogiað 
164.3.47: þonne sceal eow sona wexan to hearme wæld and wawa sacu and wracu here and hunger 
164.3.48: and scylan eowre heortan eargian swyþe and eowra feonda mægen strangian þearle and ge tofesede swyþe afyrhte oft lytel wered earhlice forbugað 
164.3.49: and eow unwæstm þurh unweder gelome gelimpeð and stalu and steorfa swyþe gehyneþ 
164.3.50: and ge beoð gesealde feondum to gewealde 
164.3.51: þa eow geyrmað and swyþe geswencað 
164.3.52: land hy awestað and burga forbærnað 
164.3.53: and æhta forspillað and eard hy amyrrað 
164.3.54: and þonne land wyrþeð for synnum forworden 
164.3.55: and þæs folces dugoð swyþost fordwineþ 
164.3.56: þonne fehð seo wealaf sorhful and sarigmod geomeriendum mode synna bemænan and sarlice syfian þæt hy and heora yldran me swa gegremedan þurh þæt hy noldan mine lage healdan ac me ofersawan on mænigfealde wisan 
164.3.57: and þonne wyrð seo heardnes stiðmodre heortan þeh hit læt wære swyþe gehnexad þurh grimlice steora and heardlice þreala þe ic on þæt mancyn sende for gewyrhtum 
164.3.58: and hy þonne clypiað and helpes me biddað 
164.3.59: and unriht forlætað and to rihte gebugað 
164.3.60: and ic eac þonne sona weorðe gemyndig ærran behata and ealra þæra þinga þe ic heora yldran iu ær geuðe 
164.3.61: and heom ic þonne syððan ræde and ryme gif hy me willað hyran mid rihte 
164.3.62: þæt land ic gefriþige and þæt folc ic generige 
164.3.63: and blisse and lisse ic sende on þa þeode þe me wile lufian and rihtlice hyran 
164.3.64: ðis synd þa godes word þe god sylf gedihte and moyse befæste 
164.3.65: and eal hit mæg to bysne æghwylcere þeode 
164.3.66: gyme se þe wille 
164.3.67: god us gehealde amen 

