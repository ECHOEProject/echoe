331.10b.1: seo halga cyrce is soðlice cristes bryd and ealra þinga hlæfdig 
331.10b.2: and forðig hit gedafnað þæt heo sy gehealden fram eallum cristenum mannum untosceacan and unforspurnon 
331.10b.3: and eac hit gerist þæt heo ne sy fram nanum menn geunwurðod 
331.10b.4: eornostlice ealle þa þing þe to ðære circan gebyriað þa syndon cristes gecwedene 
331.10b.5: and ealle þa þing þe beoð fram þære circan afyrsode buton tweon hi beoð criste ætbrodene 
331.10b.6: hwæt fremað þam mannum þæt hi cristene syn þa þe cristes cyrcan toslitað 
331.10b.7: witodlice ælc þara manna þe cristes circan bereafað oððe on ænigon þinge dereð he is morðres scyldig 
331.10b.8: soðlice ælc þara manna þe þa cristes aran unhrihtlice him to getihð he is cristes feond gecweden 

