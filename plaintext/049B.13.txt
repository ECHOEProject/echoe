to eallum folce 

49B.13.1: leofan men uton understandan ealswa us þearf is þæt we heononforð fadian symle ure wise for gode and for worlde sume dæle rihtlicor þonne we ær didon wislice and wærlice and uton fram unrihte gebugan to rihte 
49B.13.2: forðam hit is swutol and gesyne þæt man þæs latode ealles to lange and to hwon gewilde and worldlice stirde swa swa man scolde þam ðe oftost for gode singodon swiþe and scændon þas þeode 
49B.13.3: ac soð is þæt ic secge gime se þe wille þæt mæg on þeode swiþost to steore þæt man þa onhnysce swiðe for worlde and hi unwurðige æghwar on lande þa þe godcunde lare and worldcunde rihtlage wyrdan and scyrdan on ænige wisan 
49B.13.4: and þurh þæt man sceal gewunian þæt man riht healde and unriht alæte 
49B.13.5: ac þi hit is þe wyrse wide on earde þe man oft herede þæt man scolde hyrwan and to forð hirwde þæt man scolde herian and ascunode to swiðe þæt man scolde lufian 
49B.13.6: ac hwilum þa hit god wæs eal he wearð to worldscame se þe stod on mane and on misdæde ænige hwile buton he gewænde þe raðor to his drihtene 
49B.13.7: and se þe wolde leogan oftost on his wordan ealle hine leadon þa ðe god lufedon 
49B.13.8: and þa hit wæs on ðeode for gode and for worlde wislic and wurðlic þa man riht lufode and unriht ascunode 
49B.13.9: ac nu þingð þe wærra and micele þe snotera se þe can mid leasungan wæwyrdlice werian and mid unsoðe soð oferswiðan 
49B.13.10: ac wa him þæs wærscipes and ealles þæs wurðscipes buton he geswice 
49B.13.11: la leof riht is þæt we lufian þa ðe god lufiað and hetelice ascunian þa ðe god græmian and nænne gemanan ær wið þa habban ær ðam þe hi gebugan and geornlice betan 
49B.13.12: and se þe þæt nelle ehte we his ealle mid woroldlicre steore þi læs þe we habban ænigne gemanan nu heora sinna and eft heora wita 
49B.13.13: ac utan don swa us þearf is uton god gladian and godes lage giman and anræde wurðan to gemænelican þearfan 
49B.13.14: and git hertoeacan geornlice smeagan fela þæs þe ræd sy and ealre þeode þearf sy for gode and for worlde 

49B.13.15: uton spirian be bocan georne and gelome hwæt þa geforan þa ðe god lufedon and godes lage heoldon 
49B.13.16: and hwæt þa geforan ða þe god græmedon and godes lage bræcon 
49B.13.17: and warnian us be swilcan 
49B.13.18: god silf gerehte swutele bisene and þus spræc on geardagum to moyse þam heretogan 
49B.13.19: loquere filiis israel et dices ad eos 
49B.13.20: hec dicit dominus 
49B.13.21: si in preceptis meis ambulaueritis et mandata mea custodieritis et feceritis ea dabo uobis pluuiam temporibus suis 
49B.13.22: et terra gignet germen suum et pomis arbores replebuntur 
49B.13.23: adprehendet messium tritura uindemiam et uindemia occupabit sementem et comedetis panem uestrum in saturitate et absque pauore habitabitis in terra uestra 
49B.13.24: dabo pacem in finibus uestris dormietis et non erit qui exterreat auferam malas bestias et gladius non transibit terminos uestros 
49B.13.25: persequemini inimicos uestros et corruent coram uobis 
49B.13.26: persequentur quinque de uestris centum alienos et centum ex uobis decem milia cadent inimici uestri in conspectu uestro gladio 
49B.13.27: respiciam uos et crescere faciam multiplicabimini et firmabo pactum meum uobiscum 
49B.13.28: comedetis uetustissima ueterum et uetera nouis superuenientibus proicietis 
49B.13.29: ponam tabernaculum meum in medio uestri et non abiciet uos anima mea 
49B.13.30: ambulabo inter uos et ero uester deus uosque eritis populus meus 
49B.13.31: dicit dominus omnipotens 
49B.13.32: et item dominus dicit 
49B.13.33: si autem non audieritis me neque feceritis precepta mea 
49B.13.34: constituam in uos inopiam famem et pestem et animam uestram tabescentem faciam 
49B.13.35: et persequentur uos inimici uestri 
49B.13.36: et fugietis nullo persequente 
49B.13.37: et ponam uobis celum ferreum et terram eream 
49B.13.38: et erit in uacuum uirtus uestra 
49B.13.39: terra non dabit fructum suum et arbores et agri uestri non dabunt fructus suos 
49B.13.40: adducam super uos gladium et trademini in manus inimicorum uestrorum 
49B.13.41: et erit terra uestra deserta et ciuitates uestre destructe 
49B.13.42: et cum deserta fuerit terra propter peccata populi et ipsi qui remanserint tabescentes pronuntiabunt peccata sua et peccata patrum suorum 
49B.13.43: quoniam despexerunt me et precepta mea spreuerunt 
49B.13.44: tunc reuertetur cor incircumcisum eorum et clamabunt ad me 
49B.13.45: et memor ero testamenti prioris 
49B.13.46: et terra recipiet sabbata sua 
49B.13.47: hec sunt uerba quæ misit dominus ad filios israhel per manum moysi 

49B.13.48: eala leofan men be þillican bisenan we us magon warnian gif we swa willað smeagan ure þearfe swa swa us þearf is 
49B.13.49: and se þe ne cunne þæt læden understandan liste nu on englisc hwæt þæt læden cwæde 
49B.13.50: hec dicit dominus 
49B.13.51: si in preceptis meis ambulaueritis et reliqua 
49B.13.52: ure drihten bead moyse þam heretogan þæt he folce wisode and warnode georne and him þus sæde 
49B.13.53: gif ge mine beboda he cwæð rihtlice healdað ðonne sænde ic þa gewideru 
49B.13.54: þe ealle eowre wæstmas and eorðlice tilþa fullice gebetað 
49B.13.55: and ic welan and wista gife eow genoge and ge orsorge wuniað on lande 
49B.13.56: on griðe and on friðe under mynre munde 
49B.13.57: and ic eow awerige wið hearma gehwilcne þæt eow bite ne slite here ne hunger ne feonda mægn ahwar ne geswænceð 
49B.13.58: eac ic siges mihte and mægenstrengðe swa micele ic eow sille þæt ge eow to gamene feonda afillað oððe tofesiað swa fela swa ge reccað 
49B.13.59: ic eow wille rædan and swiðe aræran and freondscipe cyðan mid rihtan getrywðan wealdan eow blisse and micelre lisse habban eow to þegna and beon eow for mundboran gif ge me gehirað swa swa me licað 
49B.13.60: and gif ge þonne fram me hwyrfað eowre heortan and lara and laga mine forgimað oððe oferhogiað 
49B.13.61: þonne sceal eow sona weaxan to hearme wædl and wawa sacu and wracu here and hunger 
49B.13.62: and sculon eowre heortan eargian swiðe and eowra feonda mægen strangian þearle and ge tofesede swiðe afirhte oft litel werod earhlice forbugað 
49B.13.63: and eow unwæstm þurh unweder gelome gelimpeð and stalu and steorfa swiðe gehyneð 
49B.13.64: and ge beoð gesealde feondum to gewealde 
49B.13.65: þa eow geyrmað and swiðe gescændað 
49B.13.66: land hy awestað and burga forbærnað 
49B.13.67: and æhta forspillað and eard hy amirrað 
49B.13.68: and þonne land wurðeð for sinnum forworden 
49B.13.69: and þæs folces duguð swiðost fordwinneð 
49B.13.70: þonne fehð seo wealaf sorhful and sarigmod geomrigendum mode synna bemænan and sarlice syfian þæt heora yldran me swa gegræmedon þurh þæt hi noldon mine lage healdan ac me ofersawon on mænigfealde wisan 
49B.13.71: and þonne wurð seo heardnes stiðmodre heortan þeah hit læt wære swiðe gehnexad þurh gramlice steora and stiðlice þræla þe ic on þæt mancyn sænde for gewyrhtum 
49B.13.72: and hi þonne clipiað and helpes me biddað 
49B.13.73: and unriht forlætað and to rihte gebugað 
49B.13.74: and ic þonne sona wurðe gemindig ærran behata and ealra þara þinga þe ic heora yldran iu ær geuðe 
49B.13.75: and heom ic þonne siððan ræde and ryme gif hi me willað hiran mid rihte 
49B.13.76: þæt land ic gefriðige and þæt folc ic generige 
49B.13.77: and blisse and lisse ic sænde on þa þeode þe me wile lufian and rihtlice hyran 

49B.13.78: þis sind þa godes word þe god silf gedihte and moyse befæste 
49B.13.79: and eal hit mæg to bisene æghwilcere þeode 
49B.13.80: gime se þe wille 

