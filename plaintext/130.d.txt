130.d.1: leofan men understandað geornlice hu micel þearf is cristenum mannum þæt hy heora fulluhtes gescad witen and þæt hy rihtne geleafan cunnan and þæne fæstrædlice healdan 
130.d.2: forðam nah ænig man to fullianne hæðenne man gyf he ylde and andgyt hæfð þæt he geleornian mæg hwæt fulluht mæne and geleafa sy ne huru ær he geleornige þæt he wite eal hwæt hit behealde 
130.d.3: ac syðþan he bið fulluhtes wyrðe syððan he mid rihtum geleafan hit wel understandeð þonne agan þa micle þearfe þe on geogoðee gefullode weorðað þæt hy georne leornian syððan hy þa ylde and þæt andgyt habban þæt hy leornian magan and þæt hy magan understandan rihtan geleafan and þæt hy heora fulluhtes gescad witen 
130.d.4: forþam se man þe naðer næfð rihtne geleafan and ne gefærð naht butan he geleornige þæt he hine cunne and hine syððan glædelice healde 
130.d.5: lyt we magan fullian þone mann þe his cristendomes gescad nat ne geleornian nele þæt he his gescad wite 
130.d.6: forðæm þæt betere him wære þæt he næfre ne wurde mænnisc man þonne he gewurde se þe nelle his cristendomes hedan leofan men þæt he his gescad wite 
130.d.7: ac þæt bið cristenes mannes þearf 
130.d.8: þæt he smeage and ahsige georne hu þeos worold ærost gewurde and swa forð þæt he wite hu crist to mannum come and hu he for us deað þrowode and hu he of deaðe aras and hu he to hefenum astah and hu he þanan eft to þam miclan dome cymð þe we ealle to scylan 
130.d.9: on þam dome he eowað us his blodigan sidan and his þyrlan handa and þæne þyrnenan helm and þa sylfan rode þe he for ure neode on ahangen wæs 
130.d.10: and wile þonne anrædlice witan æt us þeorf þæt ge and hu we urne cristendom gehealden habban 
130.d.11: wel þam þonne þe hine wel gehealden hæfð and wa þam þonne þe his ær gyman nolde swa swa he sceolde 
130.d.12: ac utan forþam don swa swa us micel þearf is helpan ure selfre þa hwile þe we magan and moton and habban aa rihtne geleafan and lufien we h þe læs we forweorðan þonne we læst wenan 
130.d.13: uton lufian godd ofer ealla oðre þing and his wyllan wyrcan swa we geornost magen 
130.d.14: þonne geleanað he hit us swa us leofast bið þonne we 
130.d.15: 

